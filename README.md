# Python ile Makine Öğrenmesi
Makine Öğrenmesi veya istatistiksel öğrenme, bir takım istatistik araçları kullanarak veriler üzerinden çıkarımlar yapan,
verileri anlamlandıran, tahmin/regresyon ve sınıflandırma gibi problemleri çözen matematiksel algoritmalar bütünüdür.

## Makine Öğrenmesi 3 gruba ayrılır:

1) Eğiticili (Supervised) Öğrenme:
Modele girdi ve çıktılardan oluşan referans veri kümesinin verildiği öğrenme metodudur. Model, referans çıktılara göre
kendi değerlerini iterasyonlarla günceller. Örnek olarak sınıflandırma tahmin/regresyon problemleri bu tip öğrenme yöntemiyle 
çözülmektedir.

2) Eğiticisiz (Unsupervised) Öğrenme:
Modele girdilerin verildiği ancak referans çıktıların bilinmediği öğrenme türüdür. Örneğin müşteri segemntasyonu uygulamasında
müşteri verilerden benzer davranışlara sahip kümeler çıkartır. Böylece satılması istenen ürünler için uygun kitle belirlenmiş olur.
Bu gibi kümeleme ve boyut azaltma problemleri bu tür öğrenme yöntemi sayesinde çözülebilmektedir.

3) Pekiştirmeli (Reinforcement) Öğrenme:
İçgüdüsel öğrenme tarzıdır. Öğrenen etkenin çevreyle etkileşime girmesi sonucu geri bildirim alması ve buna bağlı olarak optimum
politikayı bulmasıdır. Bir bebeğin sıcak bir şeye dokunup elinin yanması sonucu, o şeye dokunmaktan vazgeçme politikasını
benimsemesi örnek olarak verilebilir. Bu tip öğrenmenin oyun ve labirent çözme gibi uygulama alanları mevcuttur.
